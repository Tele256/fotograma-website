---
title: 'Canon EOS R7 - Review'
description: 'In acest articol vom explora impreuna punctele forte si cele slabe ale camerei Canon EOS R7'
pubDate: 'Jun 26, 2025'
updatedDate: 'Jun 26 2025'
author: 'Voicu Andrei'
heroImage: '../../assets/r7-review.png'
tags: ["review", "canon"]
reviewTitle: 'Canon EOS R7'
reviewImage: '../../assets/r7.png'
---

Canon a lansat cea mai avansata camera foto mirrorless cu senzor crop, anume **EOS R7**, in vara anului 2022. Practic, acum 3 ani si 3 zile. A trecut ceva timp de atunci insa camera a ramas la fel de performanta ca in *day one*. Hai sa vedem impreuna ce poate sa faca acest *flagship* al lui Canon.

#### Senzorul de imagine

Canon nu a ezitat sa-si refoloseasca popularul senzor de imagine de 32.5 de megapixeli, care se regaseste si in DSLR-ul EOS 90D sau in M6 Mark II, in noua camera mirrorless destinata fotografilor avansati. Acesta este un senzor crop, adica mai mic decat unul Full Frame, care poate scoate poze de rezolutii foarte mari (6960x4640!) si, daca este folosit cu un obiectiv calitativ din gama L, poate scoate detalii fine din imagini unde alte camere s-ar chinui. Ei bine... pana cresti ISO-ul... Pana la ISO 3200, senzorul de imagine se descurca foarte bine, insa de acolo inainte incepe sa se observe lipsa unor pixeli mai mari care sa capteze mai multa lumina. Astfel, noise-ul devine putin mai vizibil in poze decat pe un senzor full frame, mai ales in scene intunecate. 

#### Procesorul de imagine

"Problema" zgomotului ridicat din poze este totusi diminuata (intr-o oarecare masura) de procesorul de imagine modern, Digic X, preluat de la fratii mai mari ai R7-lui precum R3, R5 si R6. Atunci cand faci aceeasi poza cu un 90D si un R7, camere care, dupa cum am spus mai sus, dispun de acelasi senzor de imagine dar care au procesor diferit, vei observa cum R7 se descurca mai bine in mitigarea noise-ului. Aceasta este una din *superputerile* noului procesor Digic X.

#### Autofocus

O alta superputere a procesorului Digic X este noul sistem de autofocus Canon DPAF II. Canon nu a omis aceasta functie in flagshipul lor crop. Credeti-ma pe cuvant cand va spun ca este cel mai bun sistem de autofocus de pe orice sistem fotografic. ***The best of the best.*** Intr-adevar, nu functioneaza la capacitatea sa maxima pe R7, aceea fiind rezervata pentru R3 si R1, insa keeper rate-ul (probabilitatea ca un cadru sa fie focalizat perfect) este de peste 90%. Daca folosesti un obiectiv EF, keeper rate-ul scade la 85%, ceea ce este de asteptat avand in vedere sistemul de comunicare dintre camera si obiectiv fiind invechit pe un astfel de obiectiv.

#### Viteza si cadre pe secunda

Canon EOS R7 este rapid din orice punct de vedere: poate trage poze cu o viteza a obturatorului de pana la 1/8000 (si 1/16000 cu obturator electronic!), poate trage 15 cadre pe secunda cu obturator mecanic si **30 de cadre pe secunda** cu obturator electronic. Practic, poti filma din poze. Sngurul aspect la care R7 nu este rapid este *sensor readout speed*. Acest termen este folosit pentru viteza cu care senzorul "citeste" fiecare linie de pixeli de sus pana jos. Cu cat aceasta viteza este mai joasa, cu atat obiectele din poza aflate in miscare devin mai deformate (acest fenomen se numeste *rolling shutter*). Readout speed-ul camerei EOS R7 este de aproximativ 30ms, ceea ce cauzeaza problema de rolling shutter, fiind o viteza destul de mica. Partea buna este ca rolling shutter-ul este vizibil doar in pozele facute cu obturatorul electronic.

#### Capabilitati video

Pe langa autofocus rapid si viteze de 30 cps, Canon a imbunatatit R7 cu mult peste fratii sai mai mici precum R10, R50. Aceasta camera poate filma in 7K, urmand ca fisierul video sa fie downsampled la 4k. Din acest proces rezulta o filmare 4K cu detalii mult mai fine. Camera poate filma in acest mod doar pana la 30 de cadre pe secunda, insa cu 4K normal (fie crop, fie full sensor width) poate filma pana la 60 cps. In Full HD, poate filma chiar 120 cps in modul *High Framerate*, insa nu inregistreaza sunet in acest mod. Canon a adaugat chiar si formatul CLOG 3 pe aceasta camera, fiind astfel perfecta pentru videografi. Stabilizarea senzorului de imagine (IBIS) nu dezamageste nici in modul foto, nici in cel video, transformand miscarile bruste si tremuratul mainilor in miscari line si foarte greu de sesizat.

#### Design

Canon EOS R7 este o camera cu dimensiuni mai mari in ciuda faptului ca dispune de un senzor crop (acestea fiind asociate, de regula, cu camere mai mici si entry-level). Are un grip mare, ideal pentru maini mai mari, dar nu este incomod pentru utilizatori cu maini mai mici. Este weather-sealed, deci nu ma tem sa il scot in ploaie sau sa il folosesc in medii prafuite. Fereastra vizorului electronic este mare, permitand o vizualizare mai comoda a ecranului interior. 

#### Baterie si conectivitate

Ca orice alta camera Canon destinata utilizatorilor avansati, R7 foloseste bateria LP-E6, o baterie de capacitate mare care tine foarte mult timp. Am reusit sa fac aproximativ 1800 de poze pe un singur astfel de acumulator, insa trebuie mentionat faptul ca s-a ajuns la numarul acesta de poze datorita modului de 15 cps. Canon spune ca poti face aproximativ 770 de poze cu ecranul LCD si 500 cu vizorul electronic. Cand vine vorba de conectivitate, R7 are doua sloturi de card SD UHS-II, ceea ce il face perfect pentru uz profesional. Conectivitatea prin Bluetooth si WIFI sunt binevenite.

#### Verdict

Mie unul mi se pare ca, pe hartie, Canon EOS R7 este demna de denumirea de *flagship*, intru-cat nu este egalata in capabilitati nici de alta camera crop din lineup-ul lui Canon, nici de multe alte camere de la alte branduri. Poate decat de Sony A6700, care este o bestie de asemenea. Detin aceasta camera de mai bine de un an si am facut diverse tipuri de fotografii cu ajutorul ei: fotografie sport, stradala, de familie, de calatorie, sedinte foto, evenimente etc. Nu m-a dezamagit niciodata, din niciun punct de vedere. Sunt ferm convins ca, atunci cand va fi inlocuita de un R7 Mark II (ceea ce pare a fi curand!), aceasta camera va ramane una din cele mai bune optiuni pentru un fotograf care vrea o camera perormanta cu senzor crop. Sa nu vorbim de pretul redus de care va beneficia atunci. 

Recomand cu caldura aceasta camera foto, fie ca esti incepator, amator sau profesionist, pentru ca nu te va lasa la greu. Pe mine nu m-a lasat si, din acest motiv, va ramane in arsenalul meu mult timp de acum incolo. 